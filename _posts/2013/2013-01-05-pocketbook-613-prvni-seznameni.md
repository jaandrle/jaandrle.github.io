---
layout: post
tags: [ tipy, seznámení, návody, e-knihy, e-čtečka, PocketBook ]
title: "PocketBook 613 & První seznámení"
show_toc: 3
excerpt_separator: <!--more-->
category: nondev
---

Pořídil jsem si čtečku elektronických knih PocketBook Basic 613 grafit. Hlavní motivací byla potřeba zobrazovat skripta a jiné školní dokumenty (hl. ve formátu pdf, ps, djvu a docx) nezávisle na počítači. Taktéž možnost mít vícero knih v "jednom" mi přišla vhod, protože jsem relativně velký čtenář. Jaké jsou tedy mé první dojmy?

<!--more-->

## Výběr té správné čtečky

Jak už jsem zmínil v úvodu, hlavní motivací pro pořízení čtečky byla hlavně potřeba zobrazovat širokou škálu dokumentů v drtivé většině obsahující rovnice a jinou "grafiku". Což v případě nejenom dokumentů PDF (není-li upraveno) vede k problémům se zobrazováním na zařízeních s menším displejem. V podstatě jsou dva způsoby jak tento problém překonat. Buď optimalizovat (zmenšit) stránku na šířku displeje, nebo zobrazit dokument v plné velikosti a dokument posouvat, což je dost otravné. Samozřejmě je tu taktéž možnost koupit čtečku s větším displejem a tomu odpovídající cenou.

Dále jsem chtěl, aby zařízení mělo opravdu velkou výdrž, když to přeženu - zařízení se kterým bych mohl pracovat jen hodinu, by mi opravdu bylo nanic. To proto jsem ostatně hledal spíše obyčejnou čtečku, nežli nějaký levnější tablet, nebo čtečku s možností se např. připojit k internetu. Připojení k internetu může být pro někoho kontroverzní, ale ... řěkněmě, že surfovat na čtečce není zrovna komfortní, takže by šlo spíše o využití jako emailový/rss klient. Já osobně jsem se rozhodl toto obětovat, vzhledem k tomu, že připojení k internetu nepotkávám tak často a v celku mi nevadí přístup - přijít domů sednout si k počítači a rychle vyřídit tyto záležitosti. 

No nebudu to natahovat, nakonec jsem se rozhodl pro čtečku PocketBook Basic 613 grafit.

## Plnění požadavků

_[Officiální stránky v češtině](http://www.pocketbook-int.com/cz/products/pocketbook-basic-new "Otevře nové okně stránky výrobce")_, [Návod k použití](http://andrle-jan.4fan.cz/images/2013-01/navod-k-pouziti-pocketbook-basic.pdf "PocketBook Basic 613 grafit - návod k použití v češtině")

Co se škály podporovaných souborů týče, je tato čtečka naprosto bezkonkurenční, myšleno vzhledem k ceně. Přesto nepodporuje poscriptové dokumenty, ale konverze není tak špatná, např. XnView umožňuje uložení do PDF (nejsem si jistý, zda to umí nativně, kdysi jsem to totiž potřebovat a myslím, že bylo potřeba něco "zařídit").

### O PDF dokumentech ve čtečce
V případě zobrazování dokumentů, už jsem zmínil mé očekávání problémů s PDF a musím říc, že lze tyto problémy relativně lehce překonat. Zaprvé se mi osvědčilo otočení dokumentu na širší stranu přístroje (vl. výška čtečky) a možnost ořezat prázdné okraje. Tato nastavení si čtečka pamatuje pro každý dokumnet zvlášť. Navíc, pokud si dáte práci již na PC, lze si s PDFka připravit (např. zvětšit písmo). To zmiňuji proto, že čtečka sice umí zvětšit dokumenty, ale nepamatuje si zvětšení pro další stránky, což je myšleno dobře (při velkém zvětšení by bylo dost krkolomné procházet dokument, takže si prvně prohlídnete stránku "zvrchu" a poté si přilížíte určitou část). Jinak u klasických e-knih a textů (EPUB, FB2, TXT, ...) lze libovolně měnit typ, velikost a styl (podtržení, ...) písma.

### O výdrži a displeji
Zbývá asi už jenom výdrž, vzhledem k E-ink dipleji není asi co dodat - udávaná výdrž je 8 000 stran (~překreslení displeje; lze nepatrně modifikovat nastavením intervalu kompletního přepsání stránky - stránky se např. 10x překreslí "odfláknutě", lze při opravdu velmi podrobném zkoumání "vidět" předchozí text, a poté se displej "vyčistí" a cyklus se opakuje). Do tohoto odstavce ještě zahrnu displej, ten musím pochválit (technické specifikace: E Ink® Vizplex o velikosti 6" s rozlišením 166 dpi, respektive 800 x 600 pixelů, která podporuje 16 úrovní šedi, výborně zobrazuje komplexní texty i ilustrace), nedělá odlesky.

## První použití a první problémy

Nekupujete-li elektroniku poprvé, tak jste asi již seznámeni s tím, že je koupené zařízení nutné prvě nabíd úplně, což souvisí s dobrou kondicí baterie. No tedy, poté co jste odolali nutkání zařízení okamžitě podrobit podrobnému zkoumání a nechaliho dostatěčně odpočinout na nabíječce resp. (alespoň v mém případě) na microsusb kabelu (někdy může být zařízení částečně nabito a v takovém případě se na obrazovce zařízení objeví dialog s tlačítky "připojit k PC" a "nabíjení" - vybereme nabíjení), si můžeme v rychlosti projít první kroky.

Důležitým (nultým) krokem je zjistit, zda zařízení opravdu funguje (ulehčí řešení dalších kroků). Takže čtečku pustíme a dle příslušných dialogů zvolíme jazyk a další. Bylo-li zařízení již částečně nabito při koupi možná se dialog zobrazil dříve.

### O firmware
Prvním krokem je asi aktualizace tzv. firmware (řekněme "něco jako" operační systém). Ten je nutné prvně stáhnou ze stránek výrobce (aktuálně [zde](http://download.pocketbook-int.com/fw/Foxconn/613/user/sw_20121115_613_EURO_H3.3.4378_3.3.4869_user.zip "Firmware 3.3.4"): pozor! jedná se o Firmware 3.3.4 pro PocketBook Basic New - **Model: PocketBook 613**), tj. navštívit [tyto stránky](http://www.pocketbook-int.com/cz/ "Oficiální stránky firmy PocketBook v češtině") a proklikat se přes nabídku "Produkty" ke čtečce a na příslušné stránce najít odkaz "ke stažení", nebo "software". Po stažení daný soubor rozbalit (je-li komprimován) a soubor `SWUPDATE.BIN` zkopírovat do kořenového adresáře čtečky (po připojení pomocí microusb kabelu zvolíme tlačítko " připojit k PC ", čtečka se v počítači objeví jako další "flash" disk). Poté na čtečce přejdeme do nastavení a dále "Údržba">"Aktualizace  firmware", zařízení bude vědět co dál.

> **Poznámka:** Není nutné aktualizaci mermomocí provádět. Já jsem to uvedl jen z praktického důvodu. Totiž až se naplní čtečka knihami, tak už pravděpodobně nebudete chtít „zbytečně riskovat“ problémy. Tedy, při koupi je ideální čas, provést aktualizaci na verzi s opravenými doposud objevenými nedostatky. A pokud se nebudou objevovat žádné problémy, už se tím nemusíte nikdy zabývat.

Po dokončení aktulizace nastává druhý krok. Čtečka je totiž pravděpodobně zanesena některými nechtěnými soubory. Začneme smazáním `SWUPDATE.BIN` (zařízení ho totiž po aktulizaci nesmazalo), dále pak cizojazyčných návodů (v kořenové složce ve formátu pdf). Čtečka může též již obsahovat nějaké ty knihy, ze slušnosti poděkujeme a smažeme všechny knihy, které jsou napsané v jazyce, který neovládáme - tedy například složky `Espanol`, `Русский`, ...

Jako třetí krok přichází zmínění a vyřešení některých problémů/nedostatků:

### O anglicko-českém slovníku
Čtečka neobsahuje anglicko-český překladový slovník: S tím se lze buď smířit (lze využívat anglický výkladový slovník), či stáhnout mnou vytvořené slovníky: [Anglicko-Český slovník](http://andrle-jan.4fan.cz/images/2013-01/english_czech_utf8.dic "Stažení Anglicko-Českého slovníku"), [Česko-Anglický slovník](http://andrle-jan.4fan.cz/images/2013-01/czech_english_utf8.dic "Stažení Česko-Anglického slovníku"); stačí jen tyto soubory přesunout do složky: `jednotka:\system\dictionaries`.

- K vytvoření tohoto slovníku jsem využil projekt GNU/FDL Anglicko-Český slovník (více [zde](http://slovnik.zcu.cz/uvod.php "Projekt otevřeného anglicko-českého slovníku")), slovník je "komunitní" (tvořen nekomerčně) a s tím souvisí jeho (ne)kvalita. Původně bylo možné ke čtečce získat komerční slovník od firmy Abbyy - prvně zdarma ... po nějaké době za peníze ... a nyní již získat nelze.
- Slovník je stále ve vývoji, takže po nějaké době bude možné mnou vytvořený soubor/slovník aktualizovat - zatím jsem jej příliš nepotřeboval a asi ho ani moc využívat nebudu, takže nemůžu úplně zaručit, že budu motivován jej aktualizovat sám - proto zde uvedu návod (není příliš komplikovaný) a potřebné programy:
    1.  Na stránce Freelang.net (konkrétně [zde](http://www.freelang.net/dictionary/czech.php "stažení free slovníku")) je možné stáhnout tzv.`Czech word list`(aktuálně [zde](http://www.freelang.net/download/stats/dictionary/czech.php "Czech word list")), což je program, který stačí nainstalovat a ve vytvořeném adresáři ve složce language najít soubory `English_Czech.wb` a `Czech_English.wb`, což jsou jediné soubory, které jsou potřeba. (dále se omezí jen na první znich - postup je analogický)
    1.  Nyní je potřeba překonvertovat WB na TXT, použijeme `freelang2txt` program (ke stažení [FreeLang2TXT.zip](http://andrle-jan.4fan.cz/images/2013-01/freelang2txt.zip)), jedná se utilitu v příkazovém řádku - přesuneme `English_Czech.wb` do stejné složky jako program, spustíme příkazový řádek a navigujeme do složky s programem freelang2txt - příkazem `freelang2txt  English_Czech.wb  English_Czech.txt` provedeme potřebnou konverzi.
    1.  Zde je jediný zádrhel - je potřeba ověřit kódování dokumentu (potřebujeme UTF-8), například v programu PSPad zvolit menu `Formát>UTF-8` a uložit.
    1.  Dále potřebujeme program DictionaryConverter (ke stažení [DictionaryConverter.zip](http://andrle-jan.4fan.cz/images/2013-01/DictionaryConverter.zip)), opět se jedná o utilitu v příkazovém řádku - přesuneme tedy nyní již `English_Czech.txt` opět do složky s programem (nyní však  DictionaryConverte) a příkazem `converter.exe English_German.txt eng` vytvoříme požadovaný soubor `English_Czech.dic`.

V několika pdf dokumentech se mi čtečka na některých stránkách zasekává, prozatím jsem však nepřišel na spojitost. Zaseknutím myslím relativně delší načtení při přechodu z jedné stránky na jinou a ve dvou případech popletenné přecházení (přecházel jsem "vpřed" ale čtečka mě poslala zpět před problematickou stránku - cyklus se opakova dvakrát, než jsem se přes onu stránku probojoval dál).

Zbývá poslední krok, a totiž naplnění čtečky příslušným čtivem, a je hotovo!

## Závěr

V mém případě čtečka zcela pokrývá mé potřeby a tedy bez diskuzí plní svůj účel. Navíc vše v malém těle s dlouhou výdrží. Taktéž procházení dokumenty je ryché. Zmíněné chybějící slovníky jsou nepříjemné, ale dle zmíněného návodu se dají doplnit nekomerčními. Ty jsou podlemého názoru více než postačující k rychlému přeložení, v kontextu toho, že čtečka nemá "písmenkovou" klávesnici a tedy nevybízí k hromadnému a častému překládání. Více nepříjemné však je chybějící adaptér pro nabíjení ze zásuvky, je však otázkou jak velké negativum to je, neboť nabíjení z PC a dlouhá výdrž dokáží tento nedostatek pokrýt, případně jej lze dokoupit. Co se aplespoň mně týče negativem je zamrzání, není sice nijak katastrofální ale u jinak velmi rychlé čtečky je velmi nápadné.