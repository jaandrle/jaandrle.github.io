---
layout: post
tags : [internet, internet_explorer, tipy, triky]
title: "Jak připnout web k ikonce (aplikaci) Internet Explorer 9"
excerpt_separator: <!--more-->
category: nondev
---

Internet Explorer ve své deváté verzi preferuje připínání tím stylem, že se vytvoří nová ikona - zástupce vedoucí přímo na potřebný web. Takto vytvořený zástupce disponuje vlastním jumplistem, pokud tedy autor daných stránek udělal příslušné úpravy v kódu stránek, lze web částečně ovládat pomocí příkazů v jumplistu. Tedy například zástupce Gmailu (Seznam Emailu) disponuje možnostmi odeslat email atd.

<!--more-->

Problém může nastat pokud uživatel chce připnout web přímo k ikonce (zástupci) aplikace Internet Explorer. Nikde totiž není jednoduchý dialog "připnout danou stránku ..." a pokud už uživatel nalezne způsob jak nějakou stránku připnout, jedná se o ono připnutí-vytvoření nového zástupce.

Pojďme si tedy nyní projít všechny možnosti a způsoby připínání webů v aplikaci Internet Explorer 9\. Nejelegantnější se jeví metoda táhni&pusť; stačí tedy kliknout na ikonku webu v adresním řádku a přesunout ji nad hlavní panel (**vytvoření nové ikonky daného webu a její připnutí k hlavnímu panelu**)*, nebo nad tlačítko Start (**vytvoření nové ikonky daného webu a její připnutí k nabídce Start**), poslední možností je (připnutí k aplikaci Internet Explorer):

> Ještě před kliknutím na ikonku je potřeba stisknout klávesu SHIFT, poté ikonku opět přetáhnout nad hlavní panel - nyní však přímo nad ikonku Internetu Explorer (objeví se popisek Otevřít v programu Internet Explorer), povolíme stisknutou klávesu SHIFT (objeví se popisek Připnout k: Internet Explorer) a nyní stačí již jen povolit stisknutí myši.

Další možností je vytvoření zástupce dané stránky (pomocí kontextové nabídky např. na ploše), tj. příkazem Nový -> Zástupce, objeví se přehledný dialog, v prvním kroku je nutné uvést cestu (v našem případě adresu stránky - např. metodou CTRL+C CTRL+V), v druhém kroku uvést zobrazované jméno tohoto zástupce. Nyní opět přetahováním nad ikonku Internetu Explorer **v hlavním panelu** (**připnutí k aplikaci Internet Explorer**), nebo nad tlačítko nabádky Start (**vytvoření nové ikonky daného webu a její připnut&´ k nabídce Start**), pozor takto však **nelze vytvořit novou ikonku daného webu a připnout ji k hlavnímu panelu**! Naprosto stejně pracují odkazy v Oblíbených položkách v Internetu Explorer (např. Panel Oblíbené položky), neboť to jsou vlastně také "obyčejní" zástupci.

<cite>* Lépe řečeno nad prázné místo na hlavním panelu (tedy ne oznamovací oblast či ikonky aplikací)</cite>