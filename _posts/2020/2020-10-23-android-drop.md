---
title: "Android „drop”"
category: nondev
tags: [android,opensource,software,pwa]
---

Jak název evokuje, jde o otázku alternativy k [AirDrop](https://en.wikipedia.org/wiki/AirDrop "Článek na Wikipedii")u na zařízeních s (nejenom) Androidem. Rychlá odpověď je, že podobného (vl. lepšího) chování napříč platformami a zařízeními lze dosáhnout pomocí **otevřeného softwaru [Snapdrop](https://snapdrop.net/)**.

<!--more-->

Služba funguje přes *Wi-Fi* a na webové stránce zobrazuje dostupná zařízení na **stejné/lokální síti**. V dolní části se vždy nachází pojmenování daného zařízení v části *„You are known as …”*. Stačí si tedy stránku přidat v příslušných webových prohlížečích do záložek a jednoduché sdílení je zprovozněno.

Částečně v podobném duchu funguje Android aplikace [Primitive FTPd](https://play.google.com/store/apps/details?id=org.primftpd "Aplikace na Google Play"). Ta umožňuje zprovoznit na zařízení [FTP server](https://cs.wikipedia.org/wiki/File_Transfer_Protocol "Článek o File Transfer Protocol na Wikipedii") a tedy zpřístupnit soborový systém zařízení v lokální síti.

Následující služby se hodí (nejjistěji fungují) mezi Android zařízeními. Jedná se o [Android Beam](https://cs.wikipedia.org/wiki/Android_Beam "Wikipedie") resp. [Wi-Fi Direct](https://cs.wikipedia.org/wiki/Wi-Fi_Direct "Wikipedie"). Obě služby lze zvolit v nabídce sdílení. Vyžadují NFC a Bluetooth resp. Wi-Fi a Google účet.