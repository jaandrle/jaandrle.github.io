---
issue: 125
title: "Eliezer Yudkowsky: Harry Potter a metody racionality"
category: nondev
tags: [eknihy, ke čtení, tipy]
show_toc: 3
---

Co kdyby se příběh Harryho Pottera odehrával v **nepohádkové říši**? Máme tu společnost po
šílené *válce* s černokněžníkem, kterému se skoro podařilo zlikvidovat odpor.
Jako zázrakem byl poražen(?) malým chlapcem–sirotkem následně *vychovaným profesorem
biologie* na Oxfordské univerzitě, který je zároveň velký fanda sci-fi a fantasy.

Tento chlapec se právě dozvěděl o existenci kouzel a škole kde se vyučují.

<!--more-->

Harry Potter J. K. Rowlingové zasáhl do naší generace asi nejvíce ze všech „aktuálních“ děl.
Kde kdo si všiml některých problematických míst jako „zlé děti do zmijozelu”. Není asi
fér to příliš rozmazávat, podobné neduhy se najdou v každém díle a navíc jde o „pohádku”.

Na druhou stranu je tu místo pro *fanfikci*, která by mohla na tato tmavá místa posvítit.
A buď *dodat vysvětlení*, nebo *adresovat problém*. Ale z jaké autority něco takového dělat?
Potřebovali bychom tyto kroky:
- pozorování a *popis* skutečnosti
- formulovat problém
- navrhnout vysvětlení
- na základě tohoto vysvětlení formulovat předpovědi
- nakonec ověřit tyto předpovědi vzhledem ke skutečnosti

…tohle není nic jiného než [věda](https://cs.wikipedia.org/wiki/V%C4%9Bdeck%C3%A1_metoda)! Poslední bod je samozřejmě problematický v případě aplikace
na fiktivní příběh. Ale vážně, co by to znamenalo, kdybyste se dnes dozvěděli, že kouzla existují?

{% include blockquote.html
caption="<cite>Harry Potter a metody racionality I.</cite> *Eliezer Yudkowsky*"

blockquote="
> „Takže, jen aby to bylo jasné,“ řekl Harry, „pokud tě paní profesorka zvedne do
vzduchu, tati, když víš, že nejsi připevněný k žádným drátům, bude to dostatečný
důkaz. Nezměníš názor a neřekneš, že to byl jen iluzionistický trik. To by
nebylo fér. Pokud ti to tak nepřipadá, řekni to hned teď, a přijdeme s jiným
pokusem.“

" %}

## Co kdyby kouzelníci používali vědeckou metodu?
Jak vlastně kouzla fungují? Jak je ovlivní jiná výslovnost? Jak vlastně funguje přeměňování?
Co či kdo je to mozkomor? Podle čeho vlastně Moudrý klobouk rozděluje do kolejí?

{% include blockquote.html
caption="<cite>Harry Potter a metody racionality II.</cite> *Eliezer Yudkowsky*"

blockquote="
> Co kdybyste Hermioně dali seznam kouzel, která ještě nestudovala, převzaté z
knihy hloupých kouzelnických žertíků z bradavické knihovny, a některá z těch
kouzel měla původní správné instrukce, zatímco u jiných bylo pozměněno jedno
gesto, jedno slovo?

"%}

Pokud kouzelníci opravdu upadají kvůli míšení krve s mudly, jak by tento hypotetický proces
fungoval? Jak takovou teorii potvrdit či vyvrátit?

## Co kdyby kouzelníci používali realističtější a „morálnější” úhel pohledu?
K čemu je jako předmět Obrana proti Černé magii, pokud je možné zabít člověka jednoduchou
kletbou? Je používání obraceče času bezpečné? Není načase provést změnu pravidel famfrpálu?

{% include blockquote.html
caption="<cite>Harry Potter a metody racionality VI.</cite> *Eliezer Yudkowsky*"

blockquote="
> Na transparentu bylo obřími, fialovými a svítícími písmeny napsáno:
<br> PROSTĚ KUPTE HODINY
<br> 2 : 06 : 47

> Pod nápisem byla zlatonka, přeškrtnutá blikajícím červeným křížem.
Vteřinu za vteřinou se čas na transparentu navyšoval.

> Jak počítadlo narůstalo, zdálo se, že velké množství Mrzimorů se rozhodlo, že
vedle Harryho transparentu chtějí sedět.

> Když hra pokračovala i po deváté, zdálo se, že přibývá i Nebelvírů.

" %}


Nemohli by Kámen Mudrců či jednorožci být součástí veřejného zdravotního systému?
**A Azkaban!?**

## Kdo je Harry James Potter-Evans-Verres? A kdo jsou jeho blízcí?
{% include blockquote.html
caption="Popis knížek viz [Archetypal.cz](https://archetypal.cz/2016/harry-potter-a-metody-racionality/)"

blockquote="
> Geniální *havraspár* **Harry James Potter-Evans-Verres** a jeho nejlepší přátelé, zmijozel **Draco** a havraspárka
**Hermiona**, se samozřejmě v hodinách seznamují s kouzlením, ale také magii podrobují vědeckému
zkoumání a na návrat temného pána se připravují studiem poznatků moderní psychologie a také
během realistických tréninkových bitev. Přitom bez ustání dráždí střídavě čtenářovu bránici a touhu po poznání.

"%}

V noci 31. října 1981 se změnil osud Chlapce-který-přežil a uvrhl ho do světa vědy, racionality,
fantasy a sci-fi knížek. Upadl do samotářství a určitě mu nepomáhá tajuplná Temná stránka.
Nyní na něj čeká nový svět s možná(?) přáteli. A jaké vlastně mají ambice a lze je naplnit v příběhu
někoho jiného?

{% include blockquote.html
caption="<cite>Harry Potter a metody racionality II.</cite> *Eliezer Yudkowsky*"

blockquote="
> Ale ani tohle nebyla ta část, která se ji opravdu dotkla. Ta přišla, když z
jednoho testu profesorky McGonagallové získala 98 bodů, a po škole se
nerozlétlo, že Hermiona Grangerová získala nejvíce bodů ve třídě, ale že rivalka
Harryho Pottera dostala o sedm bodů víc než on.

> Pokud jste se příliš přiblížili k Chlapci-který-přežil, stali jste se součástí
jeho příběhu.

> Vlastní jste nedostali.

> …

> Ale přála si to, čeho se nedopatřením vzdala, když se nechala zaškatulkovat jako
Harryho rivalka, získat nazpět. Chtěla být samostatnou osobou a ne Harryho třetí
nohou. Chtěla toho snad příliš?

" %}

*Ale může být jedenáctiletý chlapec opravdu racionalista?*
Tohle je důležitá otázka vzhledem k tomu, že „nový” Harry může působit jako (a někdy je)
samolibý, sebestředný, arogantní atd. Ale co očekávat od chlapce co „spolkl všechnu moudrost
světa” navíc označeného za **rovného** Vy-víte-komu?

{% include blockquote.html
caption="<cite>[Final Words - LessWrong](https://www.lesswrong.com/posts/yffPyiu7hRLyc7r23/final-words)</cite> *Eliezer Yudkowsky*"

blockquote="
> K mistrovství můžete dospět pouze tak, že budete praktikovat naučené techniky,
čelit výzvám a zvládat je, naplno užívat nástroje, se kterými jste se naučili,
dokud se vám neroztříští v rukou a nezůstanete uprostřed trosek… Nemohu vytvářet
mistry. Nikdy jsem neuměl vytvářet mistry. Jdi tedy a zklamávej… Byl jsi
zformován do něčeho, co se dokáže vynořit z trosek, odhodláno přetvořit své
Umění. Neumím vytvářet mistry, ale kdybys nebyl vyučen, tvé šance by byly menší.
Vyšší cesta začíná poté, co se zdá, že tě Umění zklamalo; i když ve skutečnosti
to budeš ty, kdo zklamal své Umění.

"%}

„Pozitivní” je, že naneštěstí jeho chování (a hl. ignorance) má důsledky na příběh viz poslední díl.

*Podobně si položme otázku jaký Brumbál by „zbyl” po válce s Voldemordem?*
Nepřítele bez výčitek zabíjejícího rodiny nepřátel je těžké (nemožné?) porazit bez morálně
problematických rozhodnutí.

{% include blockquote.html
caption="<cite>Harry Potter a metody racionality II.</cite> *Eliezer Yudkowsky*
([Ukázka celého projevu profesora Quirrella ke studentům \| Archetypal.cz](https://archetypal.cz/2016/projev-profesora-quirella/))"

blockquote="
> „Nenechte se mýlit,“ řekl profesor Quirrell. „Pán zla *vyhrával*. Bystrozorů, kteří se mu
odvažovali čelit, bylo méně a méně, odboj, který mu oponoval, byl postupně vyhlazován.
Jediný Pán zla a možná padesát Smrtijedů *vyhrávali* válku proti několikatisícové zemi.
To je víc než směšné! Na ohodnocení takové neschopnosti ani neexistuje dost špatná známka!“

> …A Smrtijedi svolili přijmout to příšerné znamení, protože věděli, že jakmile ho přijmou,
budou *sjednoceni*, oproti rozdělené zemi. Jeden Pán zla a padesát Smrtijedů by dokázalo
porazit celou zemi…

" %}

…má Quirrell pravdu, když dále v knížce navrhuje, že jediným řešením je „hodný temný
černokněžník” sjednocující jinak rozdělené ale svobodné lidi?

## Závěrem
Knihu napsal výzkumník umělé inteligence Eliezer Yudkowsky a jako fanfikce je k dostání zdarma na
internetu. V češtině knihy vyšli pod hlavičkou [Eliezer Yudkowsky: Harry Potter a metody racionality | Archetypal.cz](https://archetypal.cz/2016/harry-potter-a-metody-racionality/).

Při čtení se můžete dozvědět a přemýšlet nad spoustou vědomostí jako základní atribuční chyba,
Bayesův teorém, antropický princip a v neposlední řadě co to je vlastně být hrdinou či kdo je
dobrý a kdo zlý.

{% include blockquote.html
caption="<cite>Harry Potter a metody racionality IV.</cite> *Eliezer Yudkowsky*"

blockquote="
> „Nechci být hrdinkou,“ řekla Hermiona Grangerová, „nechci být hrdinovou
společnicí, chci prostě být sama sebou.“

> …

> „Mrzimor by řekl,“ řekl Brumbál, …, „že lidé se nedokáží stát tím, čím by měli být, protože jsou moc líní
na to, aby do toho dali veškerou nutnou práci. Havraspár,“ poklepal na havrana,
„by zopakoval ta slova, o nichž moudří vědí, že jsou ještě starší než Sókratés,
poznejte sami sebe, a řeknou, že lidé se nedokáží stát tím, čím by měli být,
kvůli své ignoranci a nedostatkům ve svém myšlení. A Salazar Zmijozel, …,
no, on řekl, že se
stáváme tím, kým se máme stát, tak, že své touhy následujeme, ať už nás vedou
kamkoliv. Možná by řekl, že lidem se nedaří stát se sami sebou, protože odmítli
udělat to, co bylo nezbytné, aby následovali své ambice. Ale pak si člověk
všimne toho, že téměř všichni Páni Zla, kteří vyšli z Bradavic, byli
Zmijozelové. Stali se tím, čím se měli stát? To si nemyslím.“ Brumbálův prst
poklepal na lva a pak se otočil směrem k ní. „Řekněte mi, slečno Grangerová, co
by řekl Nebelvír? …”

" %}
