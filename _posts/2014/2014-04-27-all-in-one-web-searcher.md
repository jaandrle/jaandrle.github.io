---
layout: post
tags : [chrome, chromium, internet, opera, první_seznámení, tipy]
title: "All in one web Searcher"
show_toc: 3
excerpt_separator: <!--more-->
category: nondev
---

Nestačí-li nám možnosti vyhledávání v „chromoidních“ prohlížečích (tedy hlavně [Chrome](/tag/chrome "Entries tagged with: Chrome"), [Chromium](/tag/chromium "Entries tagged with: Chromium") a [Opera](/tag/opera "Entries tagged with: Opera")), nastupuje příslušné rozšíření. Jaké rozšíření a co vše s jeho pomocí lze provádět se dozvíme dále v textu. O možnostech vyhledávání v prohlížečích se lze dočíst v dřívějším článku [Vyhledávání v Internetu v prohlížečích]({% post_url 2014/2014-04-06-vyhledavani-v-internetu-v-prohlizecich %}).

<!--more-->

## Chceme lepší vyhledávací možnosti

Jak už jsme se dříve dozvěděli, budeme se věnovat prohlížečům na bázi **Google Chrome**. Tyto prohlížeče umožňují vyhledávat v Internetu přímo v adresovém poli - tzv. _omniboxu_. Ten se chová inteligentně a pokud do něj nezadáme webovou URL adresu vyhledá zapsaný výraz v přednastaveném vyhledávači (většinou Google).

{% include image.html
    caption='Ukázka omniboxu (vyšší kvalita po kliknutí)'
    alt='Omnibox v prohlížeči Opera'
    href='https://pipxya.dm2304.livefilestore.com/y2p2UJwDbdtQb3oFJDeh2rjaC0B0ACXbcs5ydWmM32R3uaM6FA5fbPLnGzNXQdmA0zDCZVglnJAlnhHieOvpX5wESMst-2zKfU-qUHcXUqsbNU/O-omnibox-hledani.png?psid=1'
    src='https://qi8prw.db.files.1drv.com/y4mIVYM1DepdVeOMfIpQek3x228Cge_Mu5rtn8coeW1naB3Q4RLShHeiFtrioBsF5-xeljyYP9cTO86LwTTnpFpf_3T5RnbWF00TXILLTZ_tqIF2EeOWOMvRqogXFwDFFeZu4strY4VXGRdw_A1cvTj1AcmqQOsCscaqe3NHta-GD40qCHUZF05gYKIj-PZvikn?width=256&height=174&cropmode=none'
%}

To ale není vše! Omnibox umožňuje i použití jiného, než výchozího vyhledávače. A to pomocí tzv. _klíčových slov_ resp. přepínání tabů vyhledávačů v případě Opery. Nastavení tohoto chování, tedy přiřazení klíčových slov k jednotlivým vyhledávačům, lze provést v nastavení prohlížeče.

Co nám však prohlížeč již _neumožňuje_ je oprava hledaného výrazu. Přesněji jednoduchá či přímá editace výrazu. Jistou možnost úpravy totiž vlastně máme, můžeme začít psát ten samý výraz a omnibox nám hned nabídne seznam dříve hledaných slov. Nabídnuté slovo vybereme a následně jej můžeme upravit. Nakolik je to způsob jednoduchý a přímočarý je však otázkou.

Obdobně _není_ intuitivní znovu vyhledání stejného výrazu pomocí jiné služby. Hledáme-li tedy něco na Googlu a poté se rozhodneme, že bychom rádi věděli, co se o daném tématu dá dočíst na Wikipedii, nezbývá nic jiného, než použít již řečeného fíglu. Tedy opět zažít psát hledaný výraz, následně jej upravit přidáním klíčového slova pro wikipedii zapsaného **před něj**.

Proč by nám předešlé nedostatky měli vadit. Inu, to je od uživatele k uživateli různé. Pokud prohlížeč umožňuje upravit hledaný výraz, _nemusíme_ po stránce výsledků vyhledávače hledat pole pro zadávání hledaných slov. To je jistě výhodné, pokud jsme při prohlížení stránky došli na její konec. Také změna vyhledávací služby může být _výhodná_ v případě, kdy jsme někde hledali a uvědomili si, že chceme hledat spíše jinde.

Dříve řečené vlastnosti _omniboxu_ a případně použití naznačeného _fíglu_ může být pro většinu uživatelů zcela postačující možností vyhledávání v Internetu. Pokud jsme však zvyklí užívat _vyhledávací pole_ v konkurenčních prohlížečích či nám používání fíglu nevyhovuje. Naskytuje se příležitost pro _nějaké rozšíření_, které nám vyhledávání vylepší.

## Používejme vlastní vyhledávací pole

**All in one web Searcher** je právě to rozšíření, které nám dokáže přinést lepší možnosti vyhledávání. Stáhnout si jej lze ze stránek [doplňků Opery](https://addons.opera.com/cs/extensions/details/all-in-one-web-searcher/?display=en "Stránka doplňku All in one web Searcher pro prohlížeč Opera") či oficiálních stránek na [aakash web](http://www.aakashweb.com/browsers/all-in-one-web-searcher/ "Oficiální stránky rozšíření All in one web Searcher"). Toto rozšíření přidá do prohlížeče novou ikonu a možnost nastavení klávesové zkratky.

{% include image.html
    caption='All in one web searcher‎ rozšíření (vyšší kvalita po kliknutí)'
    alt='Ukázka vyhledávacího pole rozšíření'
    src='https://lh3.googleusercontent.com/ORShLPmQ8FkOysP4f8kSjPxSy4aHEAkKobt4ex3Wyn6KIg_uXtP56iIShe56Dy3pOqWPx2fn=w640-h400-e365-rj-sc0x00ffffff'
%}

Po kliknutí na ikonu či použití klávesové zkratky se u ikonky objeví vyhledávací pole. Nad ním se zobrazují skupiny vyhledávacích modulů, pod ním pak konkrétní moduly. Jinými slovy, vyhledávače (např. Seznam Obrázky a Google Obrázky) lze _seskupovat_ (např. Vyhledávání obrázků).

Mezi skupinami lze přecházet klávesou **TAB**, mezi vyhledávači pak klávesou **ALT** (tip: v Ubuntu je výhodnější kombinace **CTRL+ALT**, neb ALT je tu rezervovaný pro HUD).

## Přizpůsobujeme si vyhledávání

V možnostech nastavení rozšíření si můžeme zvolit, zda si vyhledávací pole má _pamatovat_ poslední hledání, dále máme možnost změnit chování myši vzhledem k _přepínání_ mezi skupinami/vyhledáváči (defaultní je možnost „Hover method“ - tedy po přejetí, lze však zvolit i variantu po kliknutí) či tmavou/světlou _variantu_ vyhledávacího pole.

{% include image.html
    caption='Nastavení skupin a vyhledávačů (vyšší kvalita po kliknutí)'
    alt='Ukázka nastavení skupin a vyhledávačů'
    href='https://pipxya.dm2304.livefilestore.com/y2ppGng_RMpB-L4SvDV7DD9BE1ST_TwnYqJwaC19Sf4sUUL0fm4mvjAbu1EyG84jIXTyJNYoVwhmAtAmYvNemtf7UiDcfx9x9pqcNgS2ElVR_I/Roz%C5%A1%C3%AD%C5%99en%C3%AD%20vyhled%C3%A1v%C3%A1n%C3%AD%20-%20Uk%C3%A1zka%20nastaven%C3%AD.png?psid=1'
    src='https://qy8prw.db.files.1drv.com/y4m6Yj9bSnFmkXf8k1UxhWLb60lsvfWzazLfQxXY8jTKJmvHwc0lNxb2V4CgyGk85cD7irQI9ESEOfxZ28m1S58Y7KkEBtxebqexM4AvtIo6WX_ObP0DaooS2aDyPzkYbgqHCNoetqp4F4XB-w7AW3P5t1UvXKQRicEC5oGUgDSk89ffRJvPn2UB53mMqpQeuVk?width=256&height=235&cropmode=none'
%}

Nejdůležitější možností úpravy rozšíření je však možnost _upravit si seznam skupin a vyhledávačů_. Skupina se skládá z názvu a ikony (nejvýhodnější je volit favikony) a přidávají se tlačítkem plus u skupiny, za kterou chceme nově vznikající skupinu umístit. Šipkou „dolů“ pak do skupiny umístíme jednotlivé vyhledávače. Ty se skládají ze jména, vyhledávací URL a opět zobrazované ikonky. Vyhledávací URL nejrychleji získáme vyhledáním výrazu `%s` ve vyhledávači, který si přejeme do rozšíření přidat, a zkopírováním adresy z adresního řádku.

## Objevujeme nedokonalosti

Jak to tak bývá, vše má své výhody a nevýhody. Rozšíření _vždy_ otevírá hledání do _nové_ záložky, což může někomu vadit (toto chování nelze změnit). Ještě méně povzbuzující je, že při zápisu hledaných výrazů se _nezobrazuje našeptávač_, který jinak dokáže urychlit vyhledávání

Přestože tedy má rozšíření své mouchy, je jediné svého druhu. Tedy znám ještě jedno, lépe řečeno znal jsem (zapomněl jsem název), podobné rozšíření, které ale neumožňovalo lehké přepínání mezi vyhledávači a větší počet vyhledávačů mu činil problém. Tak tedy pokud hledáte pro váš „chromoidní“ prohlížeč vyhledávací pole známé z konkurenčních prohlížečů, je All in one web Searcher tou jedinou možnou volbou. Držím palce, abyste překousli zmíněné nedostatky.