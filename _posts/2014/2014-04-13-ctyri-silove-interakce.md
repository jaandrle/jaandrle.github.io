---
title: "Čtyři silové interakce"
tags : [populárně_naučně, první_seznámení, silové_interakce, částice]
category: nondev
show_toc: 3
MathJax: true
---

V tomto článku si představíme **základní druhy sil**, které stojí v pozadí všech známých způsobů vzájemného silového působení částic a polí. Tradičně fyzici uvažují o _čtyřech_: **gravitaci**, **elektromagnetické síle**, **slabé a silné (jaderné) interakci**.

<!--more-->

## Obecně o silových interakcích

Tradičně se jim také říká „fundamentální síly“. Dnes však již víme, že _jedna_ z nich _není tradiční_ silou (v newtonianském smyslu) a zbylé _tři_ se jeví jako různé aspekty _jedné síly_.

Konkrétně „nesilou“ je gravitace, která je dle obecné teorie relativity _pouze zakřivením časoprostoru_. V rámci teorie **elektroslabé** interakce se podařilo sjednotit elektromagnetickou a slabou sílu. A _existuje_ i teorie sjednocující tuto elektroslabou a silnou sílu. Ale my začneme pěkně od začátku.

## Gravitační síla (_G_)

„Nepozemská“ síla, jak by ji asi nazvali naši předci, v běžném životě opravdu visuálně potkáváme _jen_ u pohybu nebeských těles. Ze všech sil je _nejslabší_ v tom smyslu, že ji v mnoha případech „přebíjí“ ostatní (zvláště v mikrosvětě). Má však _jednu unikátnost_ – _nelze_ ji samu o sobě _vyrušit/odstínit_, _neexistuje_ totiž nic jako _antigravitace_.

To je ostatně dáno tím, že působí na _hmotu_ částic či těles – naneštěstí neexistuje nic jako záporná hmota. Platí, že čím _více_ jsou tělesa „těžší“~_hmotnější_, tím se _více přitahují_. Uvědomme si, že tíha, v našem běžném chápání, není nic jiného než _jakou silou jsou tělesa přitahována k Zemi_.

Vzhledem k předchozímu není asi překvapující, že působiště gravitace _není_ nijak _prostorově omezeno_ (je tzv. **dalekosahová**) a působí na _všechny (hmotné) objekty_. Byť samozřejmě s přibývající vzdáleností ztrácí na významu (klesá kvadraticky). Dvakrát vzdálenější objekty na sebe působí již čtyřikrát menší silou.

## Elektromagnetická síla (_E_)

Později lidé objevili _elektrické a magnetické jevy_ a ukázalo se, ze spolu _úzce souvisí_. Například světlo je **elektromagnetické vlnění**, tedy pravidelné změny elektrického a magnetického pole, které se šíří prostředím. Mnohé z jejích vlastností z ní činí pro nás _nejviditelnější_ a „nejdůležitější“ silou.

Fixuje například velikost atomů, _udržuje strukturu pevné látky_ – způsobuje vazby mezi molekulami, atomy, elektrony a jádry. _Objem objektů_ a _většina sil z běžného života_ (třecí síly, odporové síly, …) jsou tedy projevem právě **elektromagnetické interakce**. Přičemž se jedná o _druhou nejsilnější_ interakci – je 10<sup>36</sup> krát silnější než síla gravitační!

„Vzniká“ mezi nabitými částicemi. Působí totiž na _elektrický náboj_ (tj. na všechny elektricky nabité částice) a to buď _přitažlivě_, či _odpudivě_ v závislosti na _znaménku náboje_. Odtud také plyne, proč reálně _nepůsobí do nekonečna_. Vesmír je totiž jako celek _elektricky neutrální_ a tudíž se jednotlivá elektromagnetická působení _vzájemně vyruší_. Přestože její síla také klesá kvadraticky, ve větších vzdálenostech _převažuje gravitace_.

## Silná interakce (_S_)

S [objevem](http://fyzika.jreichl.com/main.article/view/710-objev-atomoveho-jadra "MEF - Objev atomového jádra") (struktury) atomového jádra bylo potřeba určit jak částice v jádře _drží pohromadě_ – předchozí síly samotné k tomu totiž _nestačí_, ba dokonce _gravitace_ zde vzhledem k hmotnostem _nehraje roli_. Tato nová síla musí udržet nukleony a kvarky u sebe v jádrech atomů. Vezmeme-li například jádro helia, pak vidíme, že je zde silná interakce natolik _silná_, že _udrží dva protony_, přestože se _elektromagneticky odpuzují_

Mluvíme tedy o tzv. **silné jaderné síle** nebo obecně o **silné interakci**. Toto označení podporuje i to, že je ze všech sil _nejsilnější_ – je 10<sup>2</sup> krát silnější než elektromagnetická síla, tedy 10<sup>38</sup> krát silnější než síla gravitační. Avšak má velmi _krátký dosah_ – působí jen v mikrosvětě a působí pouze na **kvarky** a **gluony**.

## Slabá interakce (_W_)

Posledním jevem, který si měl zasloužit vlastní sílu, je _rozpad_ některých _atomových jader_ na jádra jiná. Při těchto reakcí z jádra vyletují elektrony či pozitrony (antičástice k elektronům, které mají stejnou hmotnost ale opačný náboj).

Slabá interakce je „jen“ 10<sup>25</sup> krát _silnější než gravitace_ a je tedy _slabší_ než síla _elektromagnetická_. Také má velmi _krátký dosah_ a působí pouze na **kvarky** a **leptony**. Avšak za rozpady 95% částic _stojí_ právě slabá interakce.

## Zprostředkovatelé interakcí

Předchozí text v nás mohl vyvolat otázku: **Jak vzniká síla?** Nejlépe si to asi přiblížíme na situaci, kdy máme dvě osoby na dvou loďkách někde na klidné vodě. Naši experimentátoři mají taktéž míč a na počátku našeho experimentu jsou loďky vedle sebe.

Nyní si začnou tento _míč_ mezi sebou _přehazovat_. Osoba, která míč hází, _předává energii míči_ (**zákon akce a reakce**) a osoba, která míč chytá, _přijímá energii_ „uskladněnou“ v míči. V důsledku předchozího se naše loďky začnou od sebe _vzdalovat_ a máme tak představu (sice vzdálenou, ale ...) o způsobu vzniku **odpudivé síly**. Pokud bychom míč vyměnili za _bumerang_ a házeli jej tak, aby vždy dopadl na záda druhé osoby (nejlépe samozřejmě tak, abychom my byli zády ke směru hodu), ilustrovali bychom **sílu přitažlivou**.

Interakci mezi experimentátory **zprostředkovával** míč resp. bumerang. A **prostředkem** interakce je energie schovávaná v míči resp. bumerangu. I naše silové interakce mají své prostředníky a prostředky s jejichž pomocí působí na okolí.

Tak tedy, u **elektromagnetické interakce** je prostředníkem částice **foton** a prostředkem je **elektrický náboj**, u **silné** je prostředníkem **gluon** a prostředkem tzv. **barevný náboj**, u **slabé** **bosony W<sup>±</sup> a Z** a prostředkem je tzv. **vůně**, u **gravitace** je pak prostředníkem **graviton** a prostředkem interakce je **hmotnost**.

Hmotnost je zajímavá v tom, že dle slavné rovnice $$ E = m c^2 $$ má _spojitost s energií_. Co víc, hmotnost převážně „vzniká“ z _energie interakcí mezi kvarky a gluony_. Má tedy spojitost se **silnou interakcí**. Gluony, které ji zprostředkovávají, neustále vznikají a zanikají a s jejich pomocí jsou k sobě vázány kvarky, které vytváří protony a neutrony. Energie jejich _fluktuací_ je tedy _zahrnuta_ v _celkové hmotnosti_ protonu a neutronu, ti pak tvoří atomy a … Hmotnost elementárních částic pak „vysvětluje“ tzv. **Higgsův boson**.

## Jednotná teorie

Někdy i odborněji **Jednotná teorie pole** (**Teorie velkého sjednocení**) či populárnější **Teorie všeho**. Jak už jsme si řekli v úvodu, _tři ze čtyř interakcí_ lze popsat (řekněme s odřenýma ušima) v rámci _teorie jedné_ „supersíly“ chcete-li „superinterakce“. Problémem je však skloubení _makroskopických_ (resp. kosmických) jevů s těmi _mikroskopickými_. Zvláště pak v místech, kde se tyto světy prolínají jako například v **černých dírách**. Což však, alespoň prozatím, _nedaří_.

Kouzlo tohoto sjednocení však je, že by v jeho _důsledku_ měl existovat _jednotný popis_ („jedna rovnice“) pro _všechny děje_ ve vesmíru. Uvidíme, zda se tohoto popsání světa pomocí univerzální teorie dožijeme.

## Závěr, refernce a doporučené texty k přečtení

Tento, článek je spíše takovým prvním seznámením. Doufám tedy, že jsme úspěšně nahlédli za oponu běžného světa a podívali se na ozubená kolečka soukolí jménem vesmír. Pokud vás problematika zaujala neváhejte navštívit:

*   [AVČR - Kdo polapí Higgse?](http://ojs.ujf.cas.cz/~wagner/popclan/higgs/higgs.html "Populárně naučný článek z webu Ústavu jaderné fyziky AVČR")
*   [Wikipedia - Higgsův boson](http://cs.wikipedia.org/wiki/Higgsův_boson "Článek z wikipedie o Higgsově bosonu")
*   [FyzWeb - Slabá jaderná síla a něco navíc! :smile:](http://fyzweb.mff.cuni.cz/odpovedna/odpovednashort.htm "Populárně-naučný článek z FyzWebu - MFF UK")
*   [MEF - Interakce mezi částicemi](http://fyzika.jreichl.com/main.article/view/893-interakce-mezi-casticemi "Multimedialní Encyklopedie Fyziky - Část 'Interakce mezi částicemi'")
*   [VTM - Gravitace je síla silná i slabá](http://vtm.e15.cz/gravitace-je-sila-silna-i-slaba "Článek z webu Vědecko-technického magazínu")