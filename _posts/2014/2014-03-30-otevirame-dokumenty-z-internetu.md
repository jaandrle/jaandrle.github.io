---
layout: post
tags: [ Chrome, Chromium, web, Internet Explorer, pokročilejší seznámení, Opera, pokročilejší tipy ]
title: "Otevíráme dokumenty z Internetu"
show_toc: 3
excerpt_separator: <!--more-->
category: nondev
---

Jaké možnosti máme, chceme-li si prohlédnou dokumen uložený někde v Internetu? Nejčastěji pravděpodobně půjde o „textové“ dokumenty ve formátu **TXT**, **DOC**, **DOCX** a **PDF**.

<!--more-->

Ono možností není zase tolik. V podstatě jde o to v jaké podbě daný dokument fyzicky _stáhneme_! Tedy buď přímo v daném formátu do námi vybrané složky. V ní již stačí dokument nalézt a otevřít pomocí příslušné aplikace, tedy např. **Adobe Reader** (**Foxit Reader**), **Microsoft Office** (**Libre Office**). Druhou možností pak je použití nějaké webové aplikace (typicky **Google Docs** či **MS Office Online**) a zobrazení dokumentu ve formě _webové stránky_.

## Download dokumentů

Uložení dokumentu přímo na pevný disk je možnost _nejpřímočařejší_ a v mnoha ohledech asi _nejlepší_. „Kouzlo“ tkví v tom, že ho máme prostě a jednoduše k dispozici u sebe dokud jej _sami_ nevymažeme. Můžeme si jej prohlédnout a případně editovat pomocí _plnohodnotné_ aplikace, můžeme si jej přesouvat mezi adresáři či někomu přeposlat, …

Avšak pokud často dokumenty spíše prohlížíme jen _jednorázově_, může tento způsob vést ke zbytečnému hromadění stažených dokumentů - samozřejmě záleží, jak aktivně nepotřebné z internetu získané dokumenty z disku mažeme.

## Zobrazení v prohlížeči pomocí pluginu aplikace

Takové polovičaté a nepříliš ergonomní řešení. Spočívá ve stažení dokumentu do _dočasné_ složky a následném otevření v upravené aplikaci _zakomponované_ do okna webového prohlížeče. Tento způsob (stále) podporuje mnoho aplikací (například již námi dříve zmíněné).

Částečně zůstává výhoda toho, že dokument máme fyzicky _u sebe_, ale za tu cenu, že je před námi _schován_ „někde v systému“ a musíme používat mnohdy velmi _nestabilní_ a _polofunkční_ verze původně plnhodnotných aplikací. V poslední době (hl. kvůli stabilitě a bezpečnosti prohlížečů) sílí tlak tento způsob vůbec **nepoužívat**.

## Zobrazení ve webové aplikaci

Tato metoda začíná být (v poslední době) velmi atraktivní vzhledem k možnostem ukládat si dokumenty v cloudu. Nejen v tomto ohledu má smysl se zabývat pouze již zmíněnými **Google Docs** resp. [**Google Drive**](https://drive.google.com/ "Webový disk společnosti Google") či **MS Office** **Online** resp. **[OneDrive](https://onedrive.live.com/ "Webový disk společnosti Microsoft")**.

Dokumenty lze nahrát do vybraného webového disku a odtud již jen kliknutím otevřít v příslušné aplikaci. Tento způsob je samozřejmě vhodnější, pokud se nejedná jen o jednorázové prohlížení dokumentu. V takovém případě lze využít následující odkazy: [Zobraz dokument pomoci Google Docs](https://docs.google.com/viewer "Prohlížeč dokumentů od firmy Google") a [Zobraz dokument pomocí MS Office Online](http://office.microsoft.com/en-us/online/view-office-documents-online-FX102727753.aspx?CTT=5&origin=HA102724036# "Prohlížeč „office“ dokumentů od firmy Microsoft"). Na zobrazivší stránce stačí vložit **URL** adresu dokumentu a kliknout na tlačítko **Generate link** resp. **Create URL**. Nyní lze využít vygenerovanou **URL** adresu či kliknou na příslušné odkazy, které slouží k přesměrování na stranku sloužící k prohlížení dokumentů. Tuto adresu lze ale i někomu poslad, například pomocí emailu.

## Pohodlnější používání webových aplikací

Předchozí návod je poměrně zdlouhavý, naštěstí existuje způsob, kterým lze zobrazit dokument dvěma kliknutími myši. Jedná se o rozšíření pro webové prohlížeče. Vzhledem k tomu, že produkt od firmy Microsoft je „mladší“, existují spíše rozšíření na **Google Docs**. Rozšíření tedy otevírají všechny nejčastější typy dokumentů, které tato aplikace podporuje.

Konkrétně jde tedy o rozšíření: „[Open With Google Docs Viewer](http://www26.brinkster.com/mvark/codegallery/GoogleDocsViewerAccelerator.html)“ (akcelerátor pro Internet Explorer 8 a novější), „[Open document in Google Docs Viewer](https://addons.mozilla.org/cs/firefox/addon/open-doc-in-google-docs-viewer/)“ (rozšíření pro Firefox) a „[Prohlížeč dokumentů ve formátu PDF/PowerPoint (od společnosti Google)](https://chrome.google.com/webstore/detail/nnbmlagghjjcbdhgmkedmbmedengocbn)“ (pro Chrome/Chromium a [Oper](/archive/2013-12-16/uzitecne-tipy-poprve "Užitečné tipy - Poprvé")u - PS: nenechte se zmást názvem, rozšíření pracuje i s dalšími typy dokumentů).

## A to je vše

Opravdu! Tímto jsme vyčerpali všechny možnosti kterak si prohlédnou (případně upravit) dokument, který je uložený v Internetu. Snad jen ještě vypíchněme, že nejčastěji se využívá první (přímé stažení dokumentu) a poslední (použití rozšíření) způsob zobrazení dokumentů.