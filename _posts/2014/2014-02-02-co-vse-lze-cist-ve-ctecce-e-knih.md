---
layout: post
tags: [ e-knihy, e-čtečka, Kindle, PocketBook, tipy ]
title: "Co vše lze číst ve čtečce e-knih"
show_toc: 3
excerpt_separator: <!--more-->
category: nondev
reference:
    - zdroje_eknih
---

V tomto článu sepíši nápady na elektronické knihy či jiné čtivo použitelné pro čtečky. Ukážeme si tedy možnosti používání článků z webových stránek, staronové elektronické PDF verze knih nám také neuniknou, ale zavítáme i na portály distribující knihy v elektronické podobě (placené i zdarma dostupné). Taktéž přidám pár odkazů na nejenom fanouškovská díla, nech te se překvapit!

<!--more-->

## Úvod

Dle statistik dochází, pro někoho, k nepěknému trendu. [E-čteček](/blog/tags.html#tag_anchor_e_čtečka "Články s tématem 'e-čtečka'") se totiž prodává zhruba _dvakrát tolik_ nežli [e-knih](/blog/tags.html#tag_anchor_e_knihy "Články s tématem 'e-knihy'") (zdroj: <cite class="" lang="cs">[Rozhlas.cz](http://www.rozhlas.cz/zpravy/domaciekonomika/_zprava/zajem-o-eknihy-roste-proda-se-jich-ale-2x-mene-nez-je-evidovanych-ctecek--1299422 "Odkaz na zdroj informací")</cite>, firma eReading). Skutečnost však, jak to tak bývá, je poněkud komplikovanější. Teprve v „poslední“ době dochází k rozumnějšímu rozmachu prodeje e-knih, dále pak málokdo má čas a chuť číst opravdu velké množství knih. A to nás přímo vede k závěru, že čtečky tedy neplnili (_neplní a nebudou plnit!_) jen úlohu knihy, ale také „úschovnu“ jiných materiálů. Pokusím se tedy sepsat seznam těchto možností, zdaleka ale _ne úplný_.

## Beletrie a jiná literatura ve čtečce

Začněme ale přeci jen knihami. Velký seznam/rozcestník zdrojů materiálů pro e-čtečky lze nalézt v referencích na konci článku ({% include reference.html target='knihovna v Brně' %} či článek {% include reference.html target='pdf volně JanKoWeb' %}). Prvně se zameříme na beletrii („knihy“), ze zmiňovaného rozcestníku lze doporučit např. [Kosmas.cz](http://www.kosmas.cz/vyklad/43/eknihy-zdarma/ "Web katalogu e-knih zdarma nakladatelství Kosmas ") („klasické nakladatelství online“), [eBookEater.cz](http://www.ebookeater.cz/ "Knihy nakladatelství Knihomol/Knihojed resp. eBookEater") (nezávislé vydávání knih samotnými autory jen pro jejich slávu - zdarma), [Root.cz](http://www.root.cz/knihy/ "Root.cz - známý web věnovaný IT") (knihy z oblasti IT), [Ečetba.cz](http://www.ecetba.cz/ "Ečetba.cz") (katalog placených i neplacených knih z různých zdrojů) a [Sešity.net](http://www.sesity.net/elektronicka-knihovna.php "Nečekaně literatura věnovaná studentům"). Dále bych zmínil již jen distributory/nakladatelství přímo zaměřená na e-knihy, tedy **Palmknihy.cz** (viz [dále v textu](#casto-vyuzivam "Odkaz na část věnovanou mimo jiné Palm knihám")) a **[Ereading.cz](http://www.ereading.cz/cs/ "Distributor e-knih")**.

### O knihovnách a e-knihách
Dalšími zdroji (informací) jsou příslušné stránky jednotlivých knihoven a knihovny samy. Například {% include reference.html target='knihovna v Praze' %}, [Studijní a vědecká knihovna v Hradci Králové](http://svkhk.cz/Pro-verejnost/Elektronicke-knihy.aspx "Další rozcestník") a samozřejmě další. Některé knihovny přímo nabízí půjčování jak e-knih, tak také e-čteček. Některé knihy/materiály jsou již dlohoudobě knihovnami digitalizovány a mohou tak být zajímavým zdrojem pro e-čtečky.

### O výrobcích nejenom e-čteček a jejich e-knihách
I výrobci e-čteček nabízejí knihy, typickým příkladem jsou [Kindle eBooks](http://www.amazon.com/Kindle-eBooks/b/ref=sa_menu_kbo1?ie=UTF8&node=1286228011) (firma **Amazon** - nejenom pro své čtečky Kindle), [Prestigio Plaza](http://ebooks.prestigioplaza.com/en/cs/products/eBooks?SHOPSHOW=table&ec_RPP=15&ec_RECORD_START=0&KAID0=110815092935646350&REKAID0=4111&SLT0=101129020045534274&KAID2=110815092935652896&SLT2=&KAID3=110815092935655790 "E-knihy z webu Prestigio Plaza .com") (firma **Prestigio** - nejenom pro své „tabletočtečky“), **Google Play** (info v článku na [Svět E-knih](http://www.ebooky.cz/eknihy-v-google-play/ "Svět E-knih | informace o Google Play a distribuci e-knih")) a další (např. **PocketBook**) dávají minimálně knihy „do začátku“.

### O tom, co využívám nejčastěji <a id="casto-vyuzivam"></a>
Zvlášť se zaměřme na [Palmknihy.cz](http://www.palmknihy.cz/web/ "Nakladatelství e-knih"), které nabízejí velmi široký záběr literatury dle žánru a ceny (jsou zde i zdarma dostupné knihy). Abyste viděli, že ani knihy zdarma nemusí být úplně špatné, četl jsem např. [Flotila Země](http://palmknihy.cz/web/kniha/flotila-zeme-1991.htm "Akční Sci-Fi") (<span class="tooltip env"></span>[Patrick Zandl](http://www.marigold.cz/ "Web autora")) či [Pohádky pro veliké děti](http://palmknihy.cz/web/kniha/pohadky-pro-velike-deti-6454.htm "Pohádky podané osobitým humorem") (Petr Kolář).

### O fanoušcích seriálů, filmů či knih a jejich tvorbě
A nyní ke slíbené tvorbě fanoušků: [SGA-Project](http://www.sga-project.com/forum/viewtopic.php?f=27&t=6819 "Seznam povídek | odkaz na příslušné fórum") (převážně sci-fi a fantasy inspirované StarGate), [Hvězdná Brána: Horizont](http://www.sga-project.com/horizon/ "Oficiální stránky projektu (pro česko)") (fanouškovský seriál navazující na Hvězdnou Bránu: SG-1 formou seriálových scénářů) a [FF Deník](http://www.ffdenik.cz/ "Oficiální stránky projektu") (fanouškovská tvorba různých seriálů/filmů/knih, na webu zkráceně oznažováno jako **fandom**, konkrétně si můžete daný fandom vybrat na [této stránce](http://www.ffdenik.cz/index.php?cmid=no&str=statistikaf&max-yv=1 "Přehled povídek dle různých filtrů")). Předchozí odkazy jsou jen ilustrativný, další tvorbu lze určitě dohledat.

## Magazíny a periodika ve čtečce

Mnoho periodik umožňuje v rámci předplatného jejich elektronickou obdobu alespoň ve formátu **PDF**. Zmiňme alespoň nakladatelství [**Mladá Fronta**](http://www.mf.cz/produkty/elektronicke-tituly/ "Elektronické tituly MF") (např. **Computer**, **ForMen**, **Lidé a Země**, **Strategie** a **Maminka**). Mnohem lépe jsou na tom s podporou elektronických čteček média internetová. Jde o [E15](http://www.e15.cz/kindle "e15 pro e-čtečky") resp. [přímý odkaz na stažení](http://vtm.zive.cz/E15.mobi) (ekonomické zprávy, novinky z byznysu, finance, burzovní zprávy, kurzy měn) a [VTM](http://vtm.e15.cz/ebooky "vtm pro čtečky") (vědecko technický magazín). Tedy lépe řečeno předchozí odkazy jsou na ta periodika, která lze bez komplikací používat na jakékoliv čtečce.

### O periodikách pro Kindle
Pro čtečky od firmy Amazon (Kindle) lze odebírat periodika právě přes portál Amazonu, další informace lze zíkskat např. [na stránkách Ečti](http://www.ecti.cz/cteni-zdarma-zdroje/ "Zdarma čtení pro čtečky Kindle").

Další periodika by mohlo být možné stahovat na portálu [eReading](http://www.ereading.cz/cs/noviny "Ereading - legální, komfortní a cenově výhodné eknihy pro českého čtenáře"), bohužel nemám vyzkoušeno.

## Články ve čtečce

### O generování PDF
Články na internetu lze číst i ve čtečce, stačí je jen zkopírovat do Poznámkového bloku a nahrát do čtečky. Bohužel se takto _ztratí_ formátování a _nelze_ takto „přesunout“ obrázky. Poněkud lepších výsledků dosáneme, pokud použijeme verzí pro tisk a **virtuální PDF tiskárny** (např. [Bullzip Free PDF Printer](http://www.stahuj.centrum.cz/utility_a_ostatni/prace_se_soubory/prevody_souboru/bullzip-pdf-printer/ "Informace na Stahuj.cz")). Velmi často se pod/nad článkem nachází odkaz právě pro _zobrazení článku pro tisk_. Tato verze je upravena tak, aby vypadala dobře na papíře (neobsahuje například reklamu). Bohužel čtečka není papír a tedy ne vždy je tento postup ideální.

> **Poznámka:** Věděli jste, že na **Wikipedii** si můžete jakýkoliv článek nechat uložit **jako PDF**? Podívejte se do levého panelu na položku **Tisk/export**. Obdobně například i [IDOS](http://jizdnirady.idnes.cz/vlakyautobusymhdvse/spojeni/ "Jízdní řády") umožňujě uložení spojů do **PDF** (odkaz je vždy nad vygenerovaným seznamem spojů).

### O užitečných online nástrojích
Zde na webu se ale na verzi pro tisk teprve chystám (pod článkem jsou zatím jen možnosti zobrazit článek bez nadpisků, či jako prostý text). V podobné situaci jsou také jiné weby. Nejenom u nich máme možnost nechat si článek uložit ve formátu **ePub** aniž bychom museli cokoliv instalovat. Stačí hledat pojem „online epub converter“, mně se osvědčil nástroj se schodným názvem [**Online ePub converter**](http://ebook.online-convert.com/convert-to-epub "Online konevrtor do formátu ePub") (v angličtině). Stačí tedy zkopírovat **URL** adresu, vložit ji do příslušného políčka a níže stisknout tlačítko **Convert file**. Zkušenější si samozřejmě mohou doplnit předcházející tabulku.

### O službě Přečtu si později
Zajímavěší je služba **[Instapaper](http://www.instapaper.com "Služba pro ukládání článků pro pozdější přečetní")** ([Rychlokurz pro Instapaper](/archive/2014-03-16/rychlokurz-pro-instapaper "Rychlokurz pro Instapaper")), tato služba slouží k ukládání článků pro pozdější přečtení. Z těchto článků dokáže vygenerovat např. **email** či **RSS** nebo právě **ePub** formát pro čtečky. Služba je _jednoduchá_ na ovládání a nabízí opravdu _široké_ možnosti užívání.

## Dokumenty a obrázky ve čtečce

### O programu Sigil
Do čtečky můžeme ukládat spousty dokumentů ve formátu **TXT**, **RTF**, **PDF** a mnoho dalších (záleží na čtečce). Teď se ale věnujme typickému formátu pro čtečky, totiž již zmíněný **ePub**. Tento formát umožňuje ukládat i _strukturovanější_ text a pokud píšeme dokument či poznámky (nebo když jsme chtěli zkopírovat článek v předchozí kapitole), které budeme číst jen na čtečce, je tento formát výhodnější. Čtečky totiž s ním umějí „pracovat“ (zvětšovat písmo, rozdělovat slova, ...). Jednoduchým editorem tohoto formátu je program [Sigil](http://code.google.com/p/sigil/ "Oficiální stránky projektu") ([ohlasy na Stahuj.cz](http://www.stahuj.centrum.cz/podnikani_a_domacnost/ostatni/sigil/hodnoceni/)). Pokusím se o něm sepsat seznamovací článek (zde bude odkaz).

No a na závěr, čtečka může sloužit i jako fotoalbum. Samozřejmě v drtivé většině případů jen černobílé, za to zajímavější resp. záleží na fotkách - ale pravda je, že černobílé fotografie mají své kouzlo. Většinou je nutné je nahrávat do speciální složky **Images** v kořenovém adresáři.

## Reference
{% include references_list.html references=page.reference %}